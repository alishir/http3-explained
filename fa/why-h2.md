## آیا HTTP/2 را به یاد دارید؟

مشخصات فنی پروتکل HTTP/2،
[RFC7540](https://httpwg.org/specs/rfc7540.html)، در ماه مِه سال ۲۰۱۵
منتشر شد و پروتکل HTTP/2 از آن زمان به صورت گسترده در سراسر اینترنت و
شبکه جهانیِ وِب راه‌اندازی و مورد استفاده قرار گرفته است.

در اوایل سال ۲۰۱۸، حدود ۴۰٪ از ۱۰۰۰ وب‌ سایت برتر از HTTP/2 استفاده
می‌کردند، حدود ۷۰٪ از تمام درخواست‌های HTTPS ارسال شده توسط Firefox
پاسخ‌های HTTP/2 دریافت کرده‌اند و تمام مرورگرهای اصلی، سرورها و پروکسی‌ها
این پروتکل را پشتیبانی می‌کنند.

پروتکل HTTP/2 بسیاری از مشکلات موجود در پروتکل HTTP/1 را برطرف می‌کند و
با ارائه نسخه دوم پروتکل HTTP کاربران قادر به کنارگذاشتن راه‌کارهای
موقت بسیاری هستند که برخی از آن راه‌کارهای موقت برای توسعه‌دهندگان وب
بسیار دشوار است.

یکی از ویژگی‌های کلیدی HTTP/2 استفاده از قابلیت تسهیم است، که بسیاری از
جریان‌های منطقی بر روی یک ارتباط فیزیکیِ یکسان و مشابه TCP ارسال
می‌شود. این مورد خیلی از مسائل را سریعتر و بهتر می‌کند. این باعث بهتر
شدن کنترل تراکم می‌شود، باعث استفاده بهتر کاربر از TCP و بنابراین
استفاده صحیح‌تر از پهنای‌باند می‌شود، و همچنین باعث ارتباطات مداوم‌تر TCP
است که منجر به استفاده‌ی کامل از سرعت به نسبت قبل می‌شود. فشرده‌سازی
سرایندها نیز باعث استفاده‌ی کمتر از پهنای‌باند می‌شود.

با استفاده از HTTP/2 مرورگرها معمولاً از یک ارتباط TCP با هر میزبان به
جای شش ارتباط رایج گذشته برقرار می‌کنند. در واقع، تکنیک‌هایی مانند
'desharding' و 'coalescing' می‌تواند به مراتب تعداد اتصالات را کاهش
دهد.

همچنین HTTP/2 مشکل 'Head-of-line (HOL) blocking' که باعث می‌شد تا کاربر
مجبور به انتظار برای اتمام درخواست اولِ در صف پیش از ارسال درخواست‌های
بعدی باشد را حل کرد.

![http2 man](../images/h2-man.jpg)
